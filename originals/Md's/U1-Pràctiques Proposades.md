A continuació trobareu diverses activitats d’autoestudi pensades perquè pugueu practicar de manera autònoma els conceptes treballats. Aquestes activitats no són puntuables i no s’han d’entregar; el seu objectiu és ajudar-vos a reforçar els continguts i a guanyar seguretat interpretant situacions reals relacionades amb aquesta lliçó. Les activitats que sí que compten per a l’avaluació, les trobareu en les EAC's disponibles dins del curs.

#### **Identifica magnituds elèctriques al teu entorn**

Aquesta és una activitat molt senzilla. L’objectiu és que puguis relacionar els conceptes de l’OA amb situacions reals del teu dia a dia i començar a interpretar etiquetes i dades reals dels dispositius que utilitzes.

Què has de fer?

* Escull un dispositiu de casa teva (per exemple: carregador del mòbil, portàtil, router, monitor...).  
* Busca l’etiqueta elèctrica del dispositiu o del seu transformador.  
* Identifica-hi tres valors: Tensió (V), Corrent (A o mA), Potència (W) (si apareix).

Reflexió: En 30 segons, pregunta’t: la tensió és alta o baixa comparada amb els exemples de la unitat? El corrent és petit o gran? La potència s’assembla al consum d’un carregador, d’un monitor o d’una bombeta? Aquesta reflexió ràpida t'ajuda a relacionar les dades tècniques amb l’ús pràctic del dispositiu.

ℹ️  Recorda: Les activitats d’autoestudi són per practicar i entendre millor els continguts. Les activitats puntuables són exclusivament les EAC's publicades al campus virtual.

#### **Els límits de la teva "regleta"**

L'objectiu d'aquesta pràctica és entendre el concepte de càrrega elèctrica i prevenir riscos de sobreescalfament o curtcircuits a la teva zona de treball.

Què has de fer?

1. Busca la "regleta" o base múltiple on tens connectat l'ordinador i els seus perifèrics.  
2. Gira-la i busca una dada que sol venir gravada al plàstic: la Potència Màxima (W) o el Corrent Màxim (A) (sol posar "Max. 3500 W" o "16 A 250 V\~").  
3. Ara, fes una llista ràpida de tot el que hi tens endollat (ex: Torre, monitor, altaveus, carregador de mòbil).  
4. Suma les potències (W) de tots aquests aparells (pots fer servir les dades que vas trobar a lactivitat anterior).

Reflexió: La suma de tots els teus aparells s'apropa al límit de la regleta? Què creus que passaria si, a més de l'ordinador, hi connectessis un calefactor de 2000 W en aquella mateixa regleta? 

Entendre que el cable teniu un límit físic de transport d'electrons és vital per evitar ensurts (i incendis\!) en un entorn professional. 

ℹ️  Recorda: Les activitats d’autoestudi són per practicar i entendre millor els continguts. Les activitats puntuables són exclusivament les EAC's publicades al campus virtual.

